# Preliminarii pentru Software Matematic

## Cunoștințe matematice
Din punct de vedere teoretic, principalele cunoștințe matematice
care se vor cere nu vor depăși nivelul materiilor studiate în primii
1-2 ani de licență, cel puțin la nivelul studiat în UPB. Mai mult,
unele noțiuni utilizate vor fi chiar din materia de liceu. Astfel,
pregătirea necesară este minimă, cîtă vreme studenții și-au însușit
noțiunile fundamentale corespunzătoare.

Pentru o pregătire de ansamblu în acest sens, se pot consulta
[materialele educaționale](https://adrianmanea.xyz/pages/4-didactica.php) de pe site-ul meu personal, unde se găsesc
chiar și manuale de liceu.

Pe măsură ce alte resurse educaționale de pregătire preliminară
vor fi considerate potrivite, ele vor fi adăugate aici.

## Cunoștințe de programare
Implementarea exemplelor și a soluțiilor pentru subiectele ce apar
la curs se va face în Python. Orice alt limbaj de programare este
încurajat, dacă este cunoscut suficient de bine de către student
sau poate lucra sub rezerva suportului limitat din partea profesorilor
sau a celorlalți colegi.

Concret, principalele unelte software utilizate pentru pregătirea
materialelor de curs sînt:
- Sistemul de operare Manjaro Linux i3;
- Editorul de text Emacs sau (neo)vim;
- Terminalul `st` cu shell-ul `bash`;
- Limbajul de programare Python 3.8.6 sau ulterior;
- [Jupyter](https://jupyter.org/);
- `git` și GitHub pentru păstrarea și actualizarea materialelor.

Pe măsură ce alte resurse software vor fi considerate potrivite, ele vor
fi adăugate aici.

Sugestii de alternative, cu acceași rezervă a suportului limitat, cel puțin
din partea profesorilor:
- Sistemele de operare Windows sau macOS;
- Editoare de text sau IDE: VSCode, Visual Studio, Sublime Text, PyCharm;
- Terminalul inclus în sistemul de operare (e.g. `xterm`, `Terminal.app`) cu shell-ul `bash` sau `zsh`;
- Limbajele de programare: C++, Java, Matlab, Octave, Julia, Javascript, Mathematica, Maple;
- Kernel-urile specifice de Jupyter.
