# Grafice continue bidimensionale

Modul "natural" de reprezentare grafică pe computer este cel discret.
Aceasta deoarece un computer nu poate lucra cu date în număr infinit,
cu atît mai mult distribuite *continuu*. 

Însă există mai multe metode care permit o reprezentare grafică a funcțiilor
continue pe computer, toate bazîndu-se pe *mostre* (eng. *sampling*).
Practic, se dă o funcție continuă `f = f(x)`, deci toate punctele de pe graficul
pe care vrem să îl reprezentăm sînt de forma `(x, f(x))`. În funcție de acuratețea
dorită și de puterea de calcul, se pot lua (aleatoriu, sau după o regulă dorită)
puncte (mostre) într-o listă `[x1, x2, x3, ..., xn]`, se calculează valorile funcției
și se obține o a doua listă `[f(x1), f(x2), ..., f(xn)]`, se reprezintă grafic *discret*
perechile `[(x1, f(x1)), (x2, f(x2)), ..., (xn, f(xn))]`, iar apoi se unesc punctele rezultate.
În funcție de acuratețe și de mărimea listelor, graficul rezultat aproximează mai bine sau
mai rău unul continuu.

În Python, reprezentarea grafică se va face tot cu ajutorul bibliotecii `matplotlib`.
Mai mult, există și o bibliotecă de compatibilitate cu MATLAB, numită `pylab`.
Dacă nu specificăm tipul de grafic pe care îl dorim (histogramă, bar chart, etc.),
`matplotlib.pyplot` va desena automat un grafic din puncte pe care le va uni.

Vom mai folosi și `numpy`, pentru a genera mostrele, în număr oricît de mare (în funcție de
puterea de calcul).

## Documentație
- [matplotlib.pyplot -- tutorial oficial](https://matplotlib.org/stable/tutorials/introductory/pyplot.html#sphx-glr-tutorials-introductory-pyplot-py);
- [2d Plotting @ Data Science with Python](https://www.cdslab.org/python/notes/visualization/2d/2d.html);
- [2d Plotting @ Python Numerical Methods](https://pythonnumericalmethods.berkeley.edu/notebooks/chapter12.01-2D-Plotting.html);
- [Notițe de Peter Beerli, incluzînd și `pylab`](http://www.peterbeerli.com/classes/images/2/26/Isc4304matplotlib6.pdf). **ATENȚIE:** Folosește Python 2, deci există riscul ca unele comenzi să nu mai fie valabile în Python 3.

## Laborator și exerciții
Foaia Jupyter cu exemplele de laborator este aici, iar exercițiile corespunzătoare, aici.

## Extindere -- Grafice animate
Biblioteca `matplotlib.animation` permite realizarea graficelor animate.
- [Documentație oficială](https://matplotlib.org/stable/api/animation_api.html);
- [Exemplu simplu](https://matplotlib.org/stable/gallery/animation/simple_anim.html).